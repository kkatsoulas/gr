## Σύντομη βιογραφία του Ivan Sutherland

Ο Ivan Sutherland θεωρείται ο πρωτοπόρος των γραφικών και της εικονικής πραγματικότητας.

Το 1963 ολοκληρώνει το διδακτορικό του υπό την επίβλεψη του Claude Shannon. Στη διδακτορική του διατριβή δημιουργεί τη διανυσματική οθόνη με γραφίδα-δεικτική συσκευή, την ονομάζει Sketchpad ("Sketchpad: A Man-Machine Graphical Communication System”) και επιτρέπει την αλληλεπίδραση µέσω γραφικών.
Με τη φωτο-γραφίδα ως συσκευή εισόδου ο χρήστης μπορεί να δημιουργήσει σχέδία με βάση γραμμές, τόξα και σημεία.
Ο χρήστης επέλεγε μέσω του πληκτρολογίου το σχέδιο που θέλει να απεικονίσει και στη συνέχεια έδινε τις συντεταγμένες μέσω της γραφίδας.
Μπορούσε επίσης να τροποποιεί την απεικόνιση αναιρώντας προσθήκες, μεγενθύνωντας, ελαχιστοποιώντας, περιστρέφωντας και μετακινώντας.
Είναι επίσης ο πρωτοπόρος στην τεχνική του rubber banding. Κρατώντας το ένα άκρο ενός σχεδίου σταθερό, μπορούσε να επεκτήνει το άλλο άκρο σαν να έχει ελαστικότητα.
Τα σχέδια μπορούσαν επίσης να αποθηκευτούν σε μαγνητική ταινία και να επεξεργαστούν αργότερα.

Η εφαρμογή αυτή βρήκε εφαρμογή σε περιοχές όπως:
* Γραφική αλληλεπίδραση µε χρήστη (GUI).
* Σχεδίαση (CAD): πχ Αρχιτεκτονική , VLSI design
* Γεωγραφικά Συστήµατα Πληροφοριών (GIS).

Η πρώτη εμπορική εφαρμογή θα έρθει την ίδια χρονιά με το πρώτο σύστημα Computer Aided Design (CAD) με το όνομα DAC-1 που σχεδιάζεται από την IBM για λογαριασμό της General Motors.


To 1968 ενώ ήταν καθηγητής στο πανεπιστήμιο της Utah δημιούργησε μαζί με τον φοιτητή Bob Sproull ένα σύστημα τρισδιάστατης εικονικής απεικόνισης αντικείμένου σε πραγματικό περιβάλλον.
Πρόκειται για μια συσκευή που ο χρήστης τη φοράει στο κεφάλι (head-mounted) και μπορεί να δει πληροφορίες και σχήματα μέσα στο οπτικό του πεδίο.
Η υλοποίηση του συστήματος βασίζεται στο γεγονός ότι η πραγματική εικόνα που βλέπουμε και η οποία είναι αντικείμενα τριών διαστάσεων στο χώρο καταλήγει στον αμφιβληστροειδή του ματιού ως εικόνα δύο διαστάσεων. Στη συνέχεια ο εγκέφαλος συνδυάζει τα οπτικά ερεθίσματα δημιουργώντας την τρισδιάστατη προοπτική.
Η συσκευή ήταν κατασκευασμένη να φοριέται και στα δύο μάτια και να απεικονίζει σε κατάλληλες θέσεις ως προς τον αμφιβληστροειδή και κατάλληλες διαστάσεις αντικείμενα δύο διαστάσεων, έτσι θα μπορούσε να δημιουργηθεί στο οπτικό πεδίο του παρατηρητή η ψευδαίσθηση της τρίτης διάστασης.
Σημαντικό για τη λειτουργία είναι το σύστημα να καταλαβαίνει την αλλαγή του οπτικού πεδίου του παρατηρητή γι' αυτό και ενσωματώθηκε στο κεφάλι του.
Τα τεχνικά μέσα εκείνης της εποχής επέτρεπαν την απεικόνιση μόνο περιγραμμάτων και η συσκευή πήρε το όνομα 'The sword of damocles'.

Η εφαρμογή αυτή βρήκε εφαρμογή σε περιοχές όπως:

* Προσοµοιώσεις (π.χ.πτήσεως).
* Συνθετικές ταινίες & διαφήµιση .
* Ιατρικές εφαρµογές.
* Οπτικοποίηση δεδοµένων.
* Τέχνη (π.χ. fractals).

Έχει τιμηθεί με πολλές διακρίσεις όπως:
* Turing Award (1988) για την εφεύρεση του sketchpad
* Computer Pioneer Award (1985)
* IEEE John von Neumann Medal (1998)
* Association for Computing Machinery Fellow,
* National Academy of Engineering member,
* National Academy of Sciences member,
* Kyoto Prize για τα πρωτοποριακά επιτεύγματα στην ανάπτυξη γραφικών ηλεκτρονικών υπολογιστών και διαδραστικών διεπαφών.
* Computer History Museum Fellow (2005)
